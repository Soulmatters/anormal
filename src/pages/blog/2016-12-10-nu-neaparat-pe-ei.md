---

templateKey: blog-post
path: 2016/12/10/nu-neaparat-pe-ei
title: Nu neapărat pe ei...
date: 2016-12-10T11:08:51+02:00
description: Nu este drept. Urăsc mulți oameni dar nu pe ei neapărat, ci pârți din ei.Vor să facă multe deodată, se aruncă cu capul înainte și desigur, că sfârșesc cumva. Poate precum un țap c
image: /content/images/2017/01/pasterze-glacier-633794_1280.jpg

---
Nu este drept. Urăsc mulți oameni dar nu pe ei neapărat, ci *pârți* din ei.

Vor să facă multe deodată, se aruncă cu capul înainte și desigur, că sfârșesc cumva. Poate precum un țap cu o ramă de tablou agățată de gât și cu ochii în toate direcțiile, ca-n desenele animate. Problema e când îi bagi și pe alții nevinovați în același tablou cu tine. 

Recunosc, mă uit la desene. Copiii sunt mici și râd. Poate și eu aleg să mai râd, copil mare fiind. Și ce dacă? În jumătate de an schimb prefixul și mai al dracu’ am să mă amuz la desene.

Urăsc unii oameni, dar nu neapărat pe ei, ci așa ceva la ei. Este chiar ceva insuportabil și pentru ei înșiși. Aceștia cunosc si știu așa de multe despre orice si oricine. 

Ei dispun de „uairless” între ce spun și ce fac, încă și eatshitpoopmore cu alții, de alții. Pot ști fără sa te știe prea bine și afli, ce nu știai nici tu despre tine, dar ei știau deja.

 Vorbesc pe ascuns după ce treci de locul unde s-au postat să mănânce bunătăți. Ascunși prin parcuri, printre bănci, în mașini. Ori  pe la alții prin case și cu  psihostimulatoare vegetale sau de sinteză, ei știu totul. Și-au ratat existenta dar cunosc despre cum exiști și ești tu cu adevărat.

Urăsc tot ce-i omenesc cu chipuri de animale. Acestea lovesc cu copita când ești cu spatele. Îți mușcă mâna dacă te porți frumos cu ele. Rod încălțările să nu poți pleca, îți urinează si se maronesc în drum ca să tot ocolești. Te trag de pantaloni să te joci cu ele ca apoi să o ia la fugă cu mâncarea ta. Te sapă în grădina vecină și îngroapă totul, exact cum nimic nu s-ar fi întâmplat. 

Urăsc mulți oameni. Urând atâtea în jur, este pentru că de fapt, la un anumit nivel, nu mă suport pe mine. Asta este, așa voi trăi cu mine însămi și deocamdată nu regret nimic și n-am ce să explic nimănui.


