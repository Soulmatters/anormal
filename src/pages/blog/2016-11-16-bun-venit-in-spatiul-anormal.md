---

templateKey: blog-post
path: 2016/11/16/bun-venit-in-spatiul-anormal
title: Bun venit în spațiul ANormal!
date: 2016-11-16T14:25:41+02:00
description: De ce ANormal?Pentru că nimic nu mai pare a fi normal. Iluzia democrației se rupe. Oamenii încep să vadă că de fapt votul nu mai contează și indiferent 
image: /content/images/2017/02/ru_tbbsuh_8-edan-cohen-1.jpg

---
#De ce ANormal?

Pentru că nimic nu mai pare a fi **normal**. Iluzia democrației se rupe. Oamenii încep să vadă că de fapt votul nu mai contează și indiferent ce facem, se ajunge să conducă tot un insuportabil. 

Anormal pentru că e noul normal. Ne ducem tot mai tare spre panta abruptă a încălzirii globale și odată porniți la vale va fi cale scurtă până ne izbim de o stâncă iar toată evoluția civilizației se duce dracu'. Sper că mai e până la margine și să mai avem timp să ne redresăm.

Anormal pentru că devine insuportabil a urmări știri. Știri care ne mint, care ne manipulează, care nu vor să mai facă jurnalism, deși sunt câțiva care o fac, cea mai mare parte e sub controlul cuiva cu o agendă nu tocmai bună pentru noi cei de jos :D.

Anormal pentru că religia încă dictează în legile statului, chiar și în ziua de azi. Religii bazate pe scrierile unor ciobani, cu reguli tâmpite, care chiar și cei mai religioși respectă din ele la alegere, ce le convine.

Acesta este un bun venit și o invitație la a participa la anormalitate. Acesta este un blog pentru cei ce s-au săturat de normalitate și vor să-și verse năduful în scris și să se facă auziți. Cei care doriți să scrieți sau să participați într-un fel acestei idei, mă găsiți pe mail paul@soulmatters.ro, sau la profil e id-ul de fb și twitter. 

Ne auzim!
